---
title: "Webbutveckling 1"
date: "2017-08-10"
---

Den här kursen ingår i ämnet Webbutveckling och är en del av inriktningen Information- och Medieteknik i Teknikprogrammet.

##Kursens innehåll
Jag har delat upp kursen i tre huvuddelar, och under kursen kommer ni att få uppgifter som behandlar en eller flera delar samtidigt. Huvuddelarna är Teori, Grunderna, och Utvecklingsmetodik.

###Teori
Teoridelen av kursen behandlar hur vi använder webben, hur den uppstod, och hur den påverkar och påverkas av samhället.

###Grunderna
Vi går igenom **HTML och CSS**, samt **JavaScript**, och du lär dig grunderna som behövs för att skriva din egen hemsida. Dessutom lär du dig terminologi inom webbutveckling, hur vad som är viktigt att tänka på när man utvecklar, och tekniker och tjänster du kan nyttja för att förbättra din process.

###Utvecklingsmetodik
Hur designar man en hemsida? Hur är processen för att skapa den och underhålla den? Under rubriken Utvecklingsmetodik så går vi igenom hela förloppet att ta en idé/beställning, skissa upp en design, skriva koden och ordna innehållet, och slutligen publicera hemsidan.

##Program och verktyg

- **[Visual Studio Code](https://code.visualstudio.com/)**: Man kan tekniskt sett skriva HTML, CSS, och JavaScript i vilket anteckningsprogram som helst, så länge den bara sparar filen i ren text. Men VSC kommer med en mängd funktioner som gör utvecklingsprocessen mycket enklare.
- **[Figma](https://www.figma.com)**: Figma är ett UI-design program som gör att vi snabbt kan skapa en design för en hemsida.
- **[Chrome](https://www.google.com/intl/sv/chrome/) eller [Firefox](https://www.mozilla.org/sv-SE/firefox/new/) web developer tools**: Både Chrome och Firefox har webbutvecklarverktyg som vi kommer använda för att inspektera hemsidors kod, och hitta och lösa problem. Dessa kommer du via respektive webbläsare.

#Resurser

- **[MDN Web Docs](https://developer.mozilla.org/sv-SE/)** MDN Web Docs är en platform som innehåller en gigantisk mängd information om HTML, CSS, och JavaScript, inklusive guider, referensmaterial och information om hur teknikerna fungerar.
- **[W3C Validator](https://validator.w3.org/)** Vi kommer använda detta verktyg för att validera vår HTML.
- **[CSS Validator](https://jigsaw.w3.org/css-validator/)** Vi kommer använda detta verktyg för att validera vår CSS.

#Skolverkets "det här ska kursen behandla"

- Webben som plattform, dess historia och samhällspåverkan.
- Teknisk orientering om webbens protokoll, adresser, säkerhet och samspelet mellan klient och server.
- Publikation av webbplatser med och utan webbpubliceringssystem.
- Processen för ett webbutvecklingsprojekt med målsättningar, planering, specifikation av struktur och design, kodning, optimering, testning, dokumentation och uppföljning.
- Märkspråk och deras inbördes roller, syntax och semantik – där det huvudsakliga innehållet är standarderna för HTML och CSS samt orientering om Ecmaskript och dokumentobjektsmodellen (DOM).
- Teckenkodning, begrepp, standarder och handhavande.
- Bilder och media med alternativa format, optimering och tillgänglighet.
- Riktlinjer för god praxis inom webbutveckling.
- Interoperabilitet genom att följa standarder och testa på olika användaragenter.
- Applikationer som fungerar oberoende av val av användaragent, operativsystem eller hårdvaruplattform och hur tillgänglighet uppnås även för användare med funktionsnedsättning.
- Kvalitetssäkring av applikationens funktion och validering av kodens kvalitet.
- Säkerhet och sätt att identifiera hot och sårbarheter samt hur attacker kan motverkas genom effektiva åtgärder.
- Lagar och andra bestämmelser som styr digital information, till exempel personuppgiftslagen och lagen om elektronisk kommunikation.
- Terminologi inom området webbutveckling.
