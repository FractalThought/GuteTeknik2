# Gutegymnasiet

- Gutegymnasiet är gotlands enda friskola på gymnasienivå.
- På skolan går ca **260 elever** just nu.
- Liten skola, **man syns mer** och det är lärartätt.
- Alla elever får låna en **egen laptop** under studietiden.

## UF-projekt år 2

Andra året går alla elever kursen **Entreprenörskap** i en gemensam stor klass. Där har du möjlighet att starta ett UF-företag tillsammans med elever från andra program, och du arbetar med projektet hela läsåret - från att starta företaget, utveckla en produkt, till att lägga ner det.

## Individuella val

Under studierna går du två kurser som ligger utanför ditt vanliga program. På Gutegymnasiet erbjuder vi bland annat kurserna **Retorik**, **Foto**, och **Mediaproduktion**.

## Blandade klasser

Eftersom klasserna på Gutegymnasiet är små, så blandas klasser från flera program under flera kurser. Elever från teknikprogrammet går oftast med elever från Estet och Naturvetenskap.

## Hälsoprofilen

Frukost serveras varje skoldag på skolan innan första lektionerna börjar **(mellan 7:30 och 8:15)**.

Efter skolan erbjuds rörelsepass där man kan få testa på olika typer av idrotter. Dessutom kan eleverna hämta ut ett **klippkort på 10 gånger** som fungerar på diverse gym och simhallar på Gotland.

## Blockläsning

På Gutegymnasiet tillämpar vi så kallad **Blockläsning**. Det innebär att du går en lektion på förmiddagen, och en lektion på eftermiddagen. Detta gör att du kan fokusera på ett ämne i taget.

<h1 style="page-break-before: always;">Teknikprogrammet</h1>

Teknikprogrammet har idag 15 platser, och är för dig som är teknikintresserad, och vill jobba med något teknik-relaterat (till exempel **programmerare**, **tekniker**, **ingenjör**).

Teknikprogrammet är ett högskoleförberedande program och ger **grundläggande behörighet** till högskola/universitet. I trean skriver eleverna ett **gymnasiearbete** som del av examinationen.

## Tre inriktningar

Teknikprogrammet på Gutegymnasiet har tre inriktningar. Under vårterminen i första året väljer eleverna inriktning.

### Inriktningarna är:

- **Teknikvetenskap:** Teoretiskt, studera mer med teknik, fysik, matte. Förberedelser för studier till bland annat högskoleingenjör.
- **Fiber- och nätverketsteknik:** Praktisk, ges i samarbete med **BRS Networks**. Arbeta ute i fält med bland annat nätverksinstallation och underhåll.
- **Spel- och programutveckling:** Digitalt, lär dig utveckla spel, webbapplikationer, hemsidor, och appar.

## Gymnasiearbete
I 3an gör man ett eget, större projekt på egen hand. Man kan göra allt från att bygga en robot, programmera ett spel, eller skriva om något teoretiskt, till exempel undersöka hur appar fungerar, internets historia, eller liknande. Arbete ska vara relaterat till Teknik.

## Vi arbetar bland annat med följande tekniker:

- **Raspberry Pi** (enkortsdator)
- **Unity** (spelmotor)
- **React** (javascript-ramverk)
- **NodeJS** (javascript-baserad server)
- **Programmeringsspråk**
  - **Python**
  - **JavaScript**
  - **C#**
  - **HTML och CSS**

## Unity och spelprogrammering
Spelmotorn Unity är en av de ledande spelmotorerna inom industrin och används bland annat på spelprogrammet på Campus Gotland. Vi går igenom hur man utvecklar spel - från idé till färdigt spel - och snackar både konceptutveckling, designarbete, och spelprogrammering. Allt är förberedande för spelprogrammet på Campus Gotland.

## Raspberry Pi
Raspberry Pi är en enkortsdator med inbyggd microkontroller som vi använder för att testa Unix-system (operativsystem), nätverksteknik, och diverse koncept så som Internet of Things och styrning av elektriska komponenter.

Förutom det har vi kunskap på skolan och tillgång till både Arduino Uno och BBC Micro:bit som är andra typer av microkontroller för styrning av servos, motorer, och liknande. Idag används de främst för gymnasiearbeten och liknande.

## Programmeringsspråken
- **Python** används i Dator- och nätverksteknik för automatisering och är ett ledande språk inom IT-yrket.
- **JavaScript** är det främsta språket för allt som har med webben och servrar att göra.
- **C#** är språket som används i Unitymotorn och är en industristandard på många företag.