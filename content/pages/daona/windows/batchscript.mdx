---
title: "Batch-script"
date: "2021-12-10"
---

Batch-script, ofta kallad Bat-script tack vare filändelsen som skripten använder (.bat) är ett skript som kör av Kommandotolken och innehåller flera kommandon som Kommandotolken kan använda. Namnet kommer från Batch processing som betyder att processera flera saker (batch = omgång eller sats).

En bat-fil är egentligen en textfil men med filändelsen _.bat_ vilket gör att när vi öppnar filen normalt så startar Kommandotolken och kör kommandona som står i.

Batch-skript är ett sätt för oss att automatisera kommandon i Windows och fungerar som ett high-level programmeringsspråk.

## Skapa bat-filer

För att skapa en bat-fil, öppna en vanlig så kallad plain text editor, till exempel **Anteckningar** eller **VSCode**.
Börja skriva skriptet, och när det är dags att spara - spara filen med filändelsen .bat.

Alternativt kan du skapa en bat-fil genom att högerklicka i Utforskaren i en folder där du vill ha skriptet (Skrivbordet fungerar också) och välj **Nytt > Textdokument**. Då skapas en .txt-fil, som du nu kan göra om till en .bat-fil genom att ta bort .txt och ersätta med .bat. Du kommer få en dialogruta som frågar om du menade att ändra filändelsen, tryck Ja.

För att detta ska fungera så behöver du ha visningsinställningarna inställda på att inte dölja kända filändelser. Om du inte vet hur du gör det - kollade med din lärare, eller googla på hur man gör.

## Öppna bat-filer

För att öppna en bat-fil så vi kan redigera den så högerklickar vi på filen och väljer **Öppna med**. Man kan öppna bat-filer i en plain text editor (Anteckningar, VSCode).

<Notice>

Bat-filer körs från foldern där du startar skriptet. Är foldern i `C:/Projekt` till exempel, så kommer den arbeta från den foldern.

</Notice>

# Vad kan Batch-script göra?

Ett Batch-skript kan göra allt som Kommandotolken kan göra. Fördelen med Batch-skript är just att kunna köra flera kommandon i rad, och använda det för att automatisera saker.

Batch-skript kan inhämta input från användaren eller genom argument som skickas med när skriptet startar, lagra dem i variabler och sedan använda dem.

Batch-skript har även möjligheten att använda sig av logik så som loopar och kontrollsatser (ifsatser). Batch-skript kan bli ganska avancerat, så det är bra att börja med grunderna.

https://www.makeuseof.com/tag/batch-rename-mass-delete-files-windows/