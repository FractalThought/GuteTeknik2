---
title: "Doskommandon"
date: "2021-12-07"
---

Microsoft Disk Operating System, mer känt som MS-DOS eller bara DOS, var standard i datorer på 80-talet och början av 90-talet. Det är ett helt textbaserat operativsystem, ofta kallad konsolbaserat operativsystem eftersom . Sista versionen av DOS kom år 2000, men DOS lever vidare i datorer som använder Windows i form av Kommandotolken (Command Prompt). Kommandona som används för att styra Kommandotolken kallas oftast för DOS-kommandon (DOS commands).

# Starta Kommandotolken

För att starta kommandotolken, öppna Startmenyn i Windows (tryck på Windows-tangenten på tangentbordet) och skriv (sök) `cmd`, kommandotolken borde då dyka om som förslag.

## Alternativt sätt att starta:
Använd kortkommandot Windows+R (Windowstangenten och R) för att få upp Kör (Run) och skriv in `cmd` och tryck på Ok-knappen.

# DOSkommandon

Med DOSkommandon kan man göra det mest som vi annars kan göra med Utforskaren, den applikation vi använder för att se och använda filer.

Ett DOSkommando fungerar så att vi använder ett kommando följt av parametrar och växlar.
Kommandot bestämmer vad för typ av sak vi ska göra (till exempel skapa en folder eller flytta en fil) och parametrarna bestämmer vad vi gör med det kommandot (till exempel folderns namn, filens namn, vart filen ska flyttas till).

[https://en.wikipedia.org/wiki/List_of_DOS_commands](Wikipedias lista på DOS-kommandon).

# Laborationen

Med kommandotolken, gör följande:

1. Skapa en mapp som heter TEST och till den mappen skapar du 3 underkataloger som heter TEST1, TEST2 och TEST3.
2. Skapa 3 textfiler i C:\TEST med EDIT som du kallar fil1.txt fil2.txt och fil3.txt
3. Kopiera in fil1.txt i mappen C:\TEST\TEST1
4. Flytta alla textfiler i C:\TEST in i C:\TEST\TEST2 (med en kommandorad, jokertecken)
5. Ta bort mappen TEST3 i C:\TEST
6. Ta reda på vad kommandot ROBOCOPY gör
7. Döp om alla textfiler i C:\TEST\TEST2 så att de börjar med bokstaven h. Detta skall göras med
   en kommandorad (tips jokertecken)
8. Ge 2 olika exempel på hur du löser problemet med att lista innehållet i en mapp så att det
   blir en paus vid varje skärmbild.
9. Ta bort C:\TEST och alla dess underkataloger med ett kommando.
   Ta reda på vilket IP-nummer du har.
10. Fråga efter IP-numret till din kompis. Kontrollera sedan att du har kontakt med denna adress
    med lämpligt kommando.
11. Gör en BAT-fil som skapar en katalog i roten på C: som heter KUL och därefter gör denna mapp till aktuell katalog.
12. Ändra i föregående BAT-fil så att kommandona som används inte syns när BAT-filen körs samt att BAT-filen skriver ut en liten informationstext om vad som händer och vem som gjort filen. Det kanske blir nödvändigt att ta bort mappen som skapades innan först.
