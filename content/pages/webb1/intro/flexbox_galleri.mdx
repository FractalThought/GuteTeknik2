# CSS Flexbox-Galleri

Referenser:

- [CSS-Tricks: The complete guide to CSS Grid](https://css-tricks.com/snippets/css/complete-guide-grid/)

Vi har tidigare använt Flexbox för att skapa en layout på hemsida, genom att först wrappa en **div** runt vår **main** och **aside-tagg**, och sätta dess display till flex. Vi kan dock använda flexbox till mer än bara sidlayout, till mindre delar.

## Övning: Bildgalleri

Du ska skapa ett bildgalleri på en tom sida, genom att använda CSS flexbox. Varje bild ska ha en beskrivning, och vara separerade från de andra bilderna.

### Börja här:

1. Skapa en ny pen.
2. I HTML, lägg in 5st divar, som alla har en img med src satt till "https://source.unsplash.com/random", och alt satt till "Random image from Unsplash", och efter img-taggen, en h1 och en p-tagg som innehåller information om bilden (du kan använda lorem5). Du får använda egna bilder om du vill.
3. Lägg till en width på 450 och en height på 200 till alla img-taggar.

### Grundstil:

Börja med att stila din HTML. Lägg till en bakgrund till body och alla divar, samt eventuellt en border runt varje div, eller [box-shadow](https://developer.mozilla.org/en-US/docs/Web/CSS/box-shadow).

Fixa padding och margin så det "ser snyggt ut", alltså att varje div är separarerad från varandra, och innehållet i divarna har lite utrymme mellan sig och divens gräns. **Använd kloka CCS selectors för att stila**.

### Flexa:

Du ska sen göra så att bilderna visas på en rad, genom att använda flexbox. Tänk igenom hur du löser det, och vilka attribut utöver display: flex som du behöver, och använd det. Använd [CSS-Tricks: A complete guide to CSS Flexbox](https://css-tricks.com/snippets/css/a-guide-to-flexbox/) till hjälp.

<h3 style="page-break-before: always;">Fler bilder och radbrytning:</h3>

När du har gjort det, lägg till 5 bilder till och undersök vad som händer. Hur kan du se till så att bilderna **wrappar** och bryter rad istället för att hålla sig på en rad? Testa och lägg in det.

### En stor bild

Lägg till attributet flex-grow: 2 till en av divarna som håller i en bild, och gör den bilden dubbelt så stor (900x200). Observera vad som händer.

### Avslutning

Avsluta övningen med att lägga in allt som en ny sida till din existerande receptsida, och lägg till fler bilder. Kalla sidan för Bildgalleri.

Se till att uppdatera dina andra sidor så att de länkar till din nya sida.

Du kan behöva minska storleken på alla bilder så det ser bättre ut i den aktuella layouten.
