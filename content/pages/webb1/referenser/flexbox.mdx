---
title: "Flexbox"
date: "2022-02-08"
previous: "specificity"
---

Flexbox är ett sätt för oss att skapa en layout med CSS. Som namnet antyder skapar vi en box som flexar - flex i det här betyder alltså flexibel, så flexibel box. En huvudregel vi ska komma ihåg i HTML och CSS-världen är ju att allt är en box i grunden som vanligtvis läggs under varandra och tar upp så mycket plats som deras innehåll behöver. Flexbox kan ändra både hur boxarna läggs, deras ordning, och deras storlek.

# Videotutorials

Se någon av dessa introduktionsvideor innan du börjar övningen nedan.

## Svensk introduktionsvideo till Flexbox:

https://www.youtube.com/watch?v=waVu2pJ2PUU

## Engelsk introduktionsvideo till Flexbox (mer ingående än svenska):

https://www.youtube.com/watch?v=fYq5PXgSsbE

## Engelsk tutorial: Learn Flexbox the easy way (längre men också bättre)

https://www.youtube.com/watch?v=u044iM9xsWU

# Struktur i HTML och styling med CSS Flexbox

När vi skapar HTML så skapar vi struktur för sidan. Vi kan använda element så som p och h1 för att specificera och kapsla in text. Nu ska vi ta det ett steg längre och kapsla in vårt innehåll och skapa en struktur för sidan, och en layout med CSS (specifikt CSS Flexbox).

## Semantisk och icke-semantisk tagg

Semantik betyder att något har en mening, ett syfte. I HTML5 har vi taggar som är semantiska (semantic), som alltså har en mening, och icke-semantiska (non-semantic). Detta har betydelse för hur en webbläsare läser in sidan, och är viktigt för att förklara för webbläsaren vad innehållet i taggen har för syfte.

Till exempel har vi taggarna **Main**, **Aside**, **Nav**, **Header**, och **Footer**.

De är ganska enkla att förstå dess syfte;

- Main: Huvuddelen av sidan
- Aside: Innehåll som är vid sidan av, inte det viktigaste
- Nav: Huvudnavigeringen på sidan ska finnas här
- Header: Det som är högst upp på sidan
- Footer: Det som är längst ner på sidan

### Exempel:

```html
<header>
  Detta är längst upp på sidan
  <nav>Här är navigeringen</nav>
</header>
<main>Detta är huvudinnehållet i sidan</main>
<aside>
  Detta är vid sidan av sidan
</aside>
<footer>Detta är längst ner på sidan</footer>
```

Icke-semantiska taggar är taggar som inte har någon mening, de förklarar inte vad de ska innehålla. Dessa används för att påverka hemsidans utseende. Vanliga icke-semantiska taggar är Div, Span, I, och B.

Du kan läsa mer om [semantik på MDN](https://developer.mozilla.org/en-US/docs/Glossary/Semantics).

## CSS Flexbox

De två främsta sätten att skapa en layout på en hemsida idag är CSS Flexbox och CSS Grid. Idag går vi igenom Flexbox, som är den enklare av de två.

För en ingående guide och referens som även experter använder, se [CSS-Tricks: A guide to Flexbox](https://css-tricks.com/snippets/css/a-guide-to-flexbox/).

För att använda flexbox så sätter du ett element till **Display: flex** i CSS, och det gör att alla element som ligger inuti det elementet "flexar" så att de tillsammans tar upp hela bredden.

```css
display: flex;
```

För detta ska fungera så behöver du ofta skapa ett element. Dessa brukar kallas Wrapper, och ibland Container, men använder oftast taggen Div.

### Exempel

#### HTML

```html
<body>
  <div id="content-wrapper">
    <main></main>
    <aside></aside>
  </div>
</body>
```

#### CSS

```css
#content-wrapper {
  display: flex;
}
```

Detta gör att Main och Aside kommer vara lika breda, och tillsammans göra upp hela bredden av content-wrapper.

# Övning: Flexbox Froggy

[Flexbox Froggy](https://flexboxfroggy.com/#sv) är ett spel som hjälper dig skriva Flexbox-kod.

Du ska göra nivåerna i Flexbox Froggy, som går ut på att skriva CSS-kod så att grodorna hamnar på blombladen.
Gör så många nivåer som du klarar av.

Använd [CSS Tricks: A Complete Guide to Flexbox](https://css-tricks.com/snippets/css/a-guide-to-flexbox/) till hjälp för att lösa nivåerna.

Alternativ: Svensk information om [flexbox parent element](https://dbwebb.se/guide/design-med-html5-och-css3/flexbox) och [child elements](https://dbwebb.se/guide/design-med-html5-och-css3/flexbox-del2).