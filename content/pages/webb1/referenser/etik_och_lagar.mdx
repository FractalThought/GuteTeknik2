---
title: "Etik och lagar"
date: "2017-12-10"
heading: "Övrigt"
---

# Upphovsrätten

- Gäller internationellt i 50 år (enligt Bernkonventionen)
- I Sverige gäller 70 år efter upphovsinnehavarens död
- När det upphör går det upp i Public Domain
- Är det grundläggande skyddet, andra former kan förekomma (direkt till Public Domain , eller via licensiering och/eller försäljning)

## Vad berörs av upphovsrätten?

Litterära och konstnärliga verk skyddas av upphovsrätten från att missbrukas.

Skönlitteratur, vetenskap, film, foto, musik, datorprogram mm berörs av detta.

För att verket ska omfattas av skydd måste det uppnå verkshöjd en viss konstnärlig kvalité och originalitet. Vad detta innebär är något som bestäms i en rättslig domstol om det skulle uppstå konflikt mellan parter om vem som äger upphovsrätt till ett verk eller någon upplever att dess upphovsrätt har blivit kränkt av någon annan.

Att notera är att upphovsrätten är definierat olika i olika länder och det kan leda till krångliga internationella rättsprocesser.

## Rättsprocessen

I lagar krävs det att någon part väcker åtal ("stämmer") en annan part för kränkning av någon rätt, eller brott mot en lag. I "vanliga" brott är det ofta en statlig åklagare eller polis som står för åtalet för brottsmålet. När det däremot gäller upphovsrätt eller liknande så är det en part som stämmer en annan part. En part kan vara till exempel en privatperson, organisation, eller företag. **Grupprättegång** (engelska: *class action lawsuit*) är också möjligt, där flera parter går samman och gör en gemensam rättslig process mot en ensam part.

Källa: [Domstol.se](https://www.domstol.se/amnen/brott-och-straff/sa-gar-en-rattegang-till/sa-hanteras-ett-brottmal-i-domstol/)

### Exempel vid upphovsrättskränkning

Ofta används ett varningsbrev kallat domstolsföreläggande (mer känt av det engelska namnet cease and desist) som i princip säger till parten "sluta annars stämmer vi" - man hotar alltså den part man tycker inkränkar på ens upphovsrätt att sluta annars tar vi det till domstol. Då en rättsprocess kan kosta mycket tid och pengar väljer många att då avsluta sin verksamhet som brevet nämner. Den kränkta parten kan ändå välja att gå till domstol vilket kan göras om de till exempel upplever att kränkningen påverkat deras varumärke, försäljning, eller liknande.

I en domstol behöver båda parter hävda sin upphovsrätt till verket, eller framlägga bevis för att upphovsrätten inte gäller. Antingen kommer parterna till en rättslig överenskommelse (engelskans *settlement*) utanför domstolen, eller så slutar domstolen i ett beslut till fördel för en av parterna (att upphovsrätten har blivit kränkt, har inte blivit kränkt, eller liknande).

Vanliga beslut till fördel av den kränkta parten innebär att den kränkande parten måste avsluta sin verksamhet som inkränkar på upphovsrätten, och betala både skadestånd och kostnaden för båda parternas utgifter under rättsprocessen.

## Upphovsrätten delas upp i Ekonomiska rätten och Ideella rätten

### Ekonomiska rätten

- Kallas också för förfoganderätt
- Det innebär rätten att använda verket i olika sammanhang
- Genom avtal kan man bestämma hur verket ska få
  - mångfaldigas (kopieras)
  - spridas (säljas/uthyras/utlånas)
  - visas (t.ex. film)
  - framföras (t.ex. musik eller teater)

### Ideella rätten

- Kallas också för respekträtt
- Den som skapat verket har rätt att få sitt namn angivet i samband med användning av verket (utom i reklamsammanhang)
- Det är inte tillåtet att ändra eller manipulera ett verk eller använda det i något kränkande sammanhang utan upphovsmannens tillstånd

# Användning och piratkopiering av skyddat material

Piratkopiering, alltså att ladda ner material (film, musik, bilder, eller texter) utan tillåtelse från upphovsinnehavaren är olagligt enligt svensk lag.
Lika så att ladda upp densamma.
Det finns viss kritik mot denna lagen, dess användning, och dess laglighet då den strider mot EU lagar.

# Public domain och Creative Commons

[Public Domain](https://en.wikipedia.org/wiki/Public_domain) är att avsäga sig de ideella rättigheterna till ett verk

[Creative Commons](https://creativecommons.org/) är en ideell organisation som skyddar materialet i form av licenser

Skaparen kan själv välja vilken typ av licens som passar bäst
Det finns bland annat licenserna Attribution, ShareAlike, NonCommercial, och NoDerivatives

# Dataskyddsförordningen

[Källa: Wikipedia](https://sv.wikipedia.org/wiki/Dataskyddsf%C3%B6rordningen)

- Ersatte Personuppgiftslagen (PuL) år 2018
- Mer allmänt känd som GDPR (General Data Protection Regulation)
- Hanterar bland annat hur olika personuppgifter måste hanteras

# Lagen om Elektronisk kommunikation

- Behandlar all form av elektronisk kommunikation
- Ersatte Telelagen och lagen om radiokommunikation
- Behandlar bland annat Cookies (hemsidor måste berätta att de använder cookies,vad de använder cookies till, och hur dessa hanteras)

## Cookies

- Är en textfil som sparas på datorn
- Sparar data som kan användas på hemsidan, till exempel inställningar, inloggning, osv
- Det finns vanlig cookie och Sessioncookie , som tas bort när du stänger webbläsaren

# Nätetik

- Ingen har rätt att sprida uppgifter om dig på nätet
- Ingen har rätt att trakassera, utnyttja, eller kränka dig, i verkliga livet, och inte heller på nätet
- Det finns en lag om kränkande fotografering som handlar om förbud mot att fotografera andra som befinner sig i ett privat utrymme (tex hemma, omklädningsrum, toalett)
- Nätmobbing och hatspridning är den negativa sidan av att ha ett globalt och i stor del anonymt nätverk

## Nätetik innebär att man...

- Inte använder olämpligt språkbruk.
- Inte nätmobbar.
- Inte sprider bilder, video eller annat material på nätet på någon som inte har godkänt det.
- Inte trakasserar någon sexuellt på nätet.
- Inte pratar sex med någon som inte har sagt att den vill det.
- Inte sprider kränkande eller illegalt material på nätet.
- Inte lurar människor på pengar eller idéer (upphovsrätten).
- Inte snokar runt i andras filer.
- Inte utger sig för att vara någon man inte är på nätet.
