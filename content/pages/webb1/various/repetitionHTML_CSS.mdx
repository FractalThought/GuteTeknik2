# Repetitionsuppgift Webb1: Grunderna

## Uppdrag:
Skapa en hemsida till ett spel, bok, eller film. Hemsidan ska ha tre sidor, och en extern stilmall.

De tre sidorna ska vara följande:
- **Startsida** som ser "snygg ut" och lockar in besökaren
- **Om-sida** som förklarar vad spelet är
- **Mediasida** med ett bildgalleri

Samtliga sidor ska ha en navigering (nav), ett sidhuvud (header), och ett huvudinnehåll (main). Sidhuvudet och navigeringen ska vara enhetlig på alla sidor.

Hur du väljer att strukturera hemsidan i övrigt är upp till dig, men utseendet ska vara konsekvent för alla tre sidor.

Du ska använda de taggarna du lärt dig, och din hemsida behöver använda minst en av varje taggar:
- **h1**
- **h2**
- **p**
- **ul** eller **ol** med **minst 3 li**
- **img**
- **div**
### Stila med CSS
Hemsidan ska stilas med en extern stilmall (.css-fil), och du väljer själv hur sidan ska se ut, men du ska förändra följande på något element (kan vara olika element, och du ska stila minst 3 element):
- margin
- padding
- font-size
- color
- background-color
- display: flex

**Du ska dessutom använda HTML-attributet class för att välja minst ett specifikt element med CSS-selektor.**

## Utförande
Du ska arbeta utifrån följande steg:
1. Planera din sida på något sätt. Om det är att du ritar en layout, eller skriver vad varje sida ska innehålla i en kommentar på startsidan spelar ingen roll.
2. Gör själva hemsidan.
3. Använd kommentarer i HTML och CSS som förklarar vad du gör, och varför du gör det.

## Inlämning
Denna uppgiften ska lämnas in i portfolion för kursen i slutet av eftermiddagslektionen v40.

Inlämningen ska vara i en .zip-fil, och innehålla följande:
- Din planering (kan vara i kommentarer på en av dina sidor, eller till exempel ett foto på din layout som du har ritat)
- Tre HTML-dokument som är din hemsida
- Din stilmall i en .css-fil (som dina HTML-dokument länkar till)