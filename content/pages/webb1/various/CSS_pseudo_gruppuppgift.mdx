# Gruppuppgift: Avancerade koncept i CSS

Vi har tidigare gått igenom några olika sätt att selecta vilket element vi vill stila:

- **Element-selektor:**<br/>`h1 { /* stilen för h1 */ }`
- **ID-selektor:**<br/>`#my-header { /* stilen för id="my-header" */ }`
- **Class-selektor:**<br/>`.nav-link { /* stilen för class="nav-link" */ }`
- **Kombinatoriska selektorer:**
  **Child:** `div > a`
  **Adjacent sibling:** `h1 + a`
  **General sibling:** `h1 ~ a`

Mozilla Developer Network har mer information om [Selektorer](https://developer.mozilla.org/en-US/docs/Learn/CSS/Building_blocks/Selectors/Type_Class_and_ID_Selectors) och [Combinators](https://developer.mozilla.org/en-US/docs/Learn/CSS/Building_blocks/Selectors/Combinators).

Vi har dessutom hanterat [Cascading-delen av CSS, och pratat om Inheritance](https://developer.mozilla.org/en-US/docs/Learn/CSS/Building_blocks/Cascade_and_inheritance).

Nu är det dags att introducera några mer avancerade koncept i CSS, nämnligen Attribut-selektor, Pseudo-klasser, Pseudo-element, Filters, Gradients, och Funktioner. Jag har delat upp tekniken i grupperingar av koncept för saker som är relaterade till varandra (till exempel behandlar nth-child samma sak som nth-last-child).

## Koncepten

1. Attribut-selektor, attr()
2. :hover, :active, :focus, :checked
3. :first-child, :last-child, :only-child
4. :nth-child, nth-last-child
5. :not()
6. ::before, ::after, ::first-letter, ::first-line
7. calc(), var()
8. linear-gradient() och radial-gradient(), Filter

<h1 style='page-break-before: always'>Uppgift</h1>

Tidigare har ni fått informationen av mig, men eftersom en stor del av att vara webbutvecklare innebär att hitta information, så ska ni få arbeta med att själva ta reda på hur några koncept i CSS fungerar.

Uppgiften går ut på att i grupp hitta information om ett specifikt koncept i CSS, lära er det tillräckligt för att kunna förklara det, göra ett eller flera exempel som demonstrerar konceptet, och slutligen presentera konceptet för resten av klassen.

Slutresultatet är att alla ska ha kunskap om samtliga koncept.

## Utförande

Vi delar in klassen i grupper, där varje grupp får ett eller fler koncept som de ska undersöka.

Ni arbetar i gruppen för att hitta information om konceptet. Den information ni ska hitta är:

1. Hur konceptet fungerar.
2. Exempel på hur konceptet kan användas.
3. Minst en resurs utöver Mozilla Developer Network som förklarar konceptet i text.
4. Minst ett videoklipp (Youtube,Vimeo, etc) där konceptet tas upp (förklaras, använder, eller liknande)

Ni ska sedan skapa minst ett exempel på hur konceptet används.

Slutligen ska ni förbereda en presentation av konceptet. I presentationen ska ni ha med:

- En förklaring av konceptet
- En Visning på hur konceptet fungerar
- Ett Exempel på användningsområden

Ni kan använda whiteboard och/eller projektor som hjälpmedel.

**Er presentation ska vara mellan 5 och 10 minuter.**

## Tidsvrist

Presentationerna sker **sista halvtimmen på nästa lektion**. Innan det ska ni ha hunnit hitta informationen, skapat exempel, och förberett en presentation. I övrigt får ni använda lektionstiden hur ni vill. Närvaro för nästa lektion tas under presentationerna.

# Varför vi gör denna uppgiften:

Hämtat från ämnesplanen för kursen:

> Ämnet webbutveckling ska syfta till att eleverna **utvecklar färdigheter i att skapa produkter med hjälp av olika webbtekniker**. Eleverna ska ges möjlighet att utveckla kunskaper om olika **webbteknikers konstruktion och funktionalitet**...

En stor del av färdigheterna kring webbutveckling handlar om kunskapen av att hitta och hämta in information om olika saker. Det är svårt att komma ihåg alla specifika regler som finns kring HTML och CSS och hur allt fungerar ihop, så även erfarna utvecklare måste leta upp den information de behöver.

Dessutom ska ni lära er olika webbtekniker och hur de fungerar, och det vi går igenom i denna uppgiften är sådana tekniker.

# Hur bedöms uppgiften?

Denna uppgiften har begränsad bedömning, och behandlar följande moment i kunskapskraven för kursen:

> ...I arbetet utvecklar eleven kod som med tillfredsställande resultat följer standarder och omfattar någon av de **grundläggande teknikerna för märkspråk och stilmallar**.

> ...Eleven använder med viss säkerhet terminologi inom området.

- Störst vikt kommer läggas på ert **användande av korrekta termer** och er **visad förståelse för koncepten**.

- Stor vikt kommer läggas på **vilka exempel ni har gjort**.

- Mindre vikt kommer läggas på **sättet ni presenterar**.
