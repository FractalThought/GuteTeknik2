---
title: "Iterationssatser"
date: "2020-09-01"
---

Iterationssatser använder vi för att skapa loopar i vår kod så att vi kan få en eller flera rader köras flera gånger innan koden går vidare.
Namnet kommer från _Iteration_, vilket betyder upprepning, och man säger att man _itererar igenom koden_ eller att man _loopar igenom koden_.

# Syfte

Varför vill man köra en kod flera gånger?

Ofta handlar loopar om att man vill utföra samma handling flera gånger, ibland på olika element som finns i en lista, så kallade [arrayer](https://guteteknik.netlify.app/prog1/arrayer).

# I JavaScript

I JavaScript finns det flera olika sätt att loopa igenom något, och de olika sättet fungerar på lite olika sätt. I grunden handlar det om att säga till datorn att köra en bit kod tills något är uppfyllt (ett condition), och då fortsätta med resten av koden.

De två sätten att loopa som vi kommer börja med är _[While-loop](https://guteteknik.netlify.app/prog1/iterationssatser/while)_, och _[For-loop](https://guteteknik.netlify.app/prog1/iterationssatser/for)_. De är olika iterationssatser, och heter så för att det är det nyckelordet vi använder för att skapa dem (precis som _If-satser_). Dessa loopar kallas ibland för _while-sats_ eller _for-sats_, men det är mer vanligt att säga loop istället för sats.
