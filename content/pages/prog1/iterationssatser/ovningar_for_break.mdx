---
title: "Övningar med loopar"
date: "2021-09-10"
---

Gör övningarna i Visual Studio Code. Skapa en ny fil, namnge den _loopExcercises.js_ och gör övningarna i den filen.

Till din hjälp har du [Introduktion till loopar](https://guteteknik.netlify.app/prog1/iterationssatser/intro), [While-loopar](https://guteteknik.netlify.app/prog1/iterationssatser/while/), och [For-loopar](https://guteteknik.netlify.app/prog1/iterationssatser/for).

Övningar behöver inte lämnas in. Observera att flera av övningarna är klurigare och svårare än tidigare. Om du fastnar, gå vidare med en annan övning.

## Övning 1
Skriv ett skript som ber användaren om ett ord och sedan ett tal. Skriptet ska sedan skriva ut ordet användaren gav, lika många gånger som storleken på talet användaren gav. Till exempel; Om användaren skrev "Hej" och 4 ska följande skrivas ut;  
Hej  
Hej  
Hej  
Hej

## Övning 2
Skriv ett skript som ber användaren att mata in två tal: ett starttal och ett sluttal. Använd en for-loop för att skriva ut alla tal mellan starttalet och sluttalet, inklusive dem. Men om starttalet är större än eller lika med sluttalet, ska programmet skriva ut ett felmeddelande.

## Övning 3
Skriv ett skript som använder en for-loop för att skriva ut alla tal från 0 till ett tal som användaren anger. Skriptet ska skriva ut talen på samma rad, separerade med mellanslag. Till exempel om användaren anger talet 9 ska programmet skriva ut:  
0 1 2 3 4 5 6 7 8 9

## Färdig?
Gör en av övningarna från förra lektionen, antingen gör du om en du gjorde klart till att använda for-loop istället för while-loop, eller så försöker du göra en av övningarna du inte hann med.