---
title: "Arrayer"
date: "2020-09-21"
---

<TopicHeading link="mål">Mål</TopicHeading>

Skapa en enkel space shooter och lära sig grunderna i Unity och lite spelprogrammering. Slutmålet är att skapa grunden till egna spel utifrån egen design.

<TopicHeading link="intro">Intro och Unity Editor orientering</TopicHeading>

När vi startar Unity så ber den först oss att logga in. Skapa ett konto på Unity och logga in med det. Sedan kommer vi till projektväljaren som gör att vi kan välja vilket projekt, eller skapa ett nytt. I det här fallet så ska vi skapa ett nytt projekt, men har ni redan ett projekt ni arbetar på, så kommer ni senare att kunna välja det här.

<TopicHeading link="editorn">Editorn</TopicHeading>

Unity har ett stabilt användargränssnitt i sin editor, och det är det som kommer möjliggöra oss att skapa spel hyfsat enkelt. Längst ner har vi projektutforskaren. Här kommer alla filer vi använder i projektet finnas. Den andra tabben där är Console, som vi kommer ta upp i en senare lektion.

Till vänster har vi Hierarchy, som innehåller alla objekt som vi har med i vår nuvarande scen. Unity är nämligen uppdelat i scener, där varje scen fungerar som en level i spelet.

I scenerna lägger vi sedan in spelobjekt, så som spelarens avatar, fiender, projektiler, osv. Dessa objekt ger vi sedan beteenden genom att lägga till komponenter av olika slag.

Till höger har vi Inspektorn som gör att vi kan inspektera varje objekt. Till att börja med så har vår scen bara en kamera som objekt. Om vi markerar den så ser vi i inspektorn att vi kan se dess komponenter.

I mittten har vi fönstrena Scene och Game. Scene är där vi kommer kunna se spelet i dess konstruktion, och Game är där spelet kommer att visas när vi spelar det.


<TopicHeading link="ladda-in-assets">Ladda in assets</TopicHeading>

Vi börjar vårt projekt med att importera lite saker som vi kommer använda. På SchoolSoft finns en zipfil som heter GuteSpaceShooter.zip.

Ladda ner den och zippa upp filerna på ett lämpligt ställe. Sedan tar vi och drar de filerna direkt från utforskaren, in till Projektutforskaren i Unity. Ge det lite tid under tiden den laddar in. Det gemensamma namnet för filer i Unity är Assets.

Vi kan se att Unity sparade foldrarna, så vi har Sprites, Backgrounds, och Sounds. Vi kan ta och skapa två foldrar till genom att högerklicka och välja Create Folder. Gör detta två gånger, och döp ena till Scenes, och andra till Scripts.

Dra sedan vår scene som finns i utforskaren, in i Scenes, så har vi städat upp lite.
Om vi öppnar upp Sprites så ser vi diverse bilder på fiendeskepp, meteorer, projektiler, och det vi ska använda idag; spelarskeppet (PlayerAvatar).