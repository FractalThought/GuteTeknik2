---
title: "Arkadprojekt i Elevens val"
date: "2021-12-02"
headings: "Vad du ska göra:vad-ni-ska-gora|"
---

Vi har fått i uppdrag att skapa maskiner och spel till en micro-arkadhall! I en arkadhall underhållning av olika slag - animatroner, spelmaskiner, musikboxar, och liknande. Under de sista lektionerna ska vi bygga de här maskinerna och spelen.

Ni ska planera och skapa en underhållningsmaskin. Maskinen ska använda minst en Microbit som är programmerad specifikt till maskinen. I övrigt har vi sensorer, servos, samt kartong, tejp, ståltråd, papper, penna, och annat.

Ni kan arbeta i grupp eller själva - jobbar ni i grupp hinner ni med mer och har tillgång till fler microbits (om ni behöver).

# Arbeta så här:

## 1. Plan it
Först ska ni bestämma vad ni ska göra och hur ni ska göra det. Ni ska svara på följande:

1. Vad ska ni göra och hur ska maskinen fungera?
2. Vad för material behöver ni?
3. Vilka komponenter (sensor, servo, antal microbits) ska ni använda?
4. Vem gör vad? Någon kan skapa maskinen under tiden den andra programmerar, till exempel.
5. Vad kan ni behöva ha hjälp med?


## 2. Make it, code it, test it
Skapa er maskin. Ni behöver både skapa de fysiska delarna av maskinen, och skapa koden som får maskinen att funka.
I detta ingår också att ta reda på hur olika saker fungerar - ska ni använda ljud, hur funkar det? Ska ni använda servos, hur funkar det? Och så vidare.

**Testa er maskin varje gång ni gör en stor förändring så ni vet att det fungerar.**

# Projektförslag

Här följer lite förslag och idéer på vad ni kan göra:

| Namn             | Beskrivning                                                                                                         |
| ---------------- | ------------------------------------------------------------------------------------------------------------------- |
| Jukebox          | Programmera två knappar så att de spelar musik och animerar en display.                                             |
| Food Stand       | Skapa ett interface för att beställa mat, och använd en animerad display eller ljud för att visa när maten är klar. |
| Strength Test    | Skapa en egen knapp som visar ett slumpmässigt tal för att visa hur "stark" en användare är.                        |
| Digital Dice     | Programmera din Microbit som en tärning (skaka > visa symbol/pluppar) och skapa en spelmekanik runt den.            |
| Racing Game      | Två spelare ska trycka snabbt på en knapp för att ta sig till ett mål först.                                        |
| Reaction         | Skapa ett spel där du ska reagera på saker på skärmen och trycka på knappar som stämmer överens med vad som visas.  |
| Shooting Gallery | Få flera servos att spinna mål fram och tillbaka                                                                    |
| Fortune Teller   | Få en servo att spinna till en slumpmässigt vald siffra och visa ett öde som stämmer överens med siffran.           |
| Spaceship Ride   | Bygg ett miniatyrskepp med knappar och en interaktiv display.                                                       |
| Sensor Game      | Bygg ett spel som använder en sensor som input och svarar med LED-displayen och/eller ljud.                         |
| Ball Contraption | Bygg en maskin som använder servos för att få en kula att rulla.                                                    |

- Man kan fästa kartong i en servo för att få kartongen att röra sig.
- Man kan fästa snöre i en servo för att få något att dra eller röra sig.
- Sensorer kan ofta läsa av ett värde, det värdet kan vi använda för att skapa olika scenarion (till exempel styra en servo, visa en display, öka andra värden som får saker att hända).
- Vi kan skapa, ändra, och läsa av värden och från det få olika saker att hända.
- På Microbiten har vi både ljud och LED-displayen för output, och diverse olika sensorer och knappar för input.

Vi har också tillgång till joysticks, knappar, potentiometers, LEDs, och microbitsen har radio och diverse sensorer på sig som man kan använda. Fråga om ni undrar hur något fungerar.

Osäker på vad ni ska göra eller hur ni ska göra? Fråga! Er lärare är ett utmärkt bollplank.

# Alternativ: MakeCode Arcade
Om du inte vill skapa en fysisk maskin så kan du istället testa på [MakeCode Arcade](https://arcade.makecode.com/) för att skapa ett digitalt spel. Börja med att följa deras Skillmap för att lära dig hur man bygger spel med verktyget.