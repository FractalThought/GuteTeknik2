---
title: "Problemlösning och felsökning"
date: "2020-09-07"
---

Programmering bygger på två grundpelare; Problemlösning, och felsökning.

## Problemlösning

Problemlösning börjar med vad som kallas problemformulering, som handlar om att formulera om ditt problem så att det går att lösas.

Framförallt handlar det om att dela upp problemet i delar som går att lösa.

Problemlösning handlar sedan om att ta delarna och tänka ut stegen man kan ta för att lösa dem.

Kortfattat kan man säga att problemlösning är att **_omformulera ett problem till steg som kan lösas_**.

### Exempel: Baka en tårta

Problem: Vi behöver en tårta till kalaset.

Vad är lösningen?

Först delar vi upp det i steg:

1. Hitta ett recept.
2. Inhandla ingredienser
3. Använda receptet för att baka tårtan.

I varje steg så har vi delsteg, till exempel för att hitta ett recept så behöver vi välja metodik; Söker vi i en av våra kokböcker, på internet, frågar vi en vän?

För att köpa ingredienser behöver vi gå till affären, hitta ingredienserna, och betala för dem.

## Felsökning

Om problemlösning är processen att gå från att behöva en tårta, till att baka den, så är felsökning processen att smaktesta tårtan.

För att en tårta ska vara en bra tårta så behöver den se fin ut, smaka så som den ska, och gärna inte spontant fatta eld.

För att felsöka så behöver vi metodiskt ta reda på vilket steg som gick fel, till exempel var ugnen på fel temperatur? Glömde vi köpa ägg och körde utan? Missade vi ett steg i receptet?

Men säg att receptet inte säger vilken temperatur ugnen ska ha, hur gör vi då? Jo, vi testar.

En stor poäng med felsökning är att testa för att se vad som är fel, och att göra det metodiskt. Metoden för felsökning är oftast att bara testa en sak i taget.

En annan viktig punkt är att ungefär veta lite om vad som kan vara fel. I vårt exempel; om tårtan kommer ut bränd, så är det troligtvis något fel med steget med ugnen, inte att chokladen inte var ekologisk.

Den vanligaste metoden för felsökning är [trial and error (eng)](https://en.wikipedia.org/wiki/Trial_and_error). Det går i breda termer ut på att försök, misslyckas, och försök igen tills det funkar.

# Vanliga felsökningsmetoder

## Trial and Error
Den vanligaste metoden för felsökning är [trial and error (eng)](https://en.wikipedia.org/wiki/Trial_and_error). Det går i breda termer ut på att försök, misslyckas, och försök igen tills det funkar.

## Substitution
Betyder att man byter ut någon del för att testa vad som är fel. Kan du till exempel testa en annan fil, en annan input, eller liknande?

## Debug with Console.log
Console.log skriver ut ett meddelande till konsolen. Med detta kan du kolla vilket värde variabler har, om en kontrollsats eller iterationssats körs, eller om till exempel din kod krashar.

# Vanliga misstag
- Parantes, rad eller scope inte avslutad ) } ;
- Felaktigt resultat från kontrollsats/iterationssats
- Felaktigt värde på variabel
- Felstavningar
- Deklaration i fel scope


# Hitta lösningar på fel

- Söka online (tex StackOverflow)
- Använda utskrivningsmetoder (Console.WriteLine) för att bland annat kolla flöde och variablers värden
- Använda kontrollsatser för att kontrollera booleans
