---
title: "Hämta input från HTML till JavaScript"
date: "2022-03-18"
---

Med input-element kan vi låta användaren skriva in eller välja värden av olika slag och hämta dessa värden till vår kod.

# Vilka inputs?

Input är en särskild typ av element i HTML som har med användarens input att göra. Det finns många olika typer, så som number, textarea, combobox, checkbox, osv. Typ sätts med type-attributet och om det inte blir satt så blir input-elementet ett textfält.

Input-elementet har diverse olika attribut förutom type. Vissa av dessa är specifika till den typen av input (till exempel _checked_, _length_, och _placeholder_), och andra hanterar generella funktionaliteten (till exempel _disabled_, _required_ och _name_).

[Se MDN för mer info om olika Input-element](https://developer.mozilla.org/en-US/docs/Web/HTML/Element/input)

# Textfält

Textfält, eller text field (även kallad single line text field) används för att hämta en bit text från användaren i en rad.

```html

<input type="text" id="name" value="my default value">

```

```javascript

let memberName = document.getElementById("name").value;
console.log("Name of the member is: " + memberName);

```

**Värdet vi hämtar från ett textfält hanteras som en sträng.**

Istället för text kan vi använda password som type vilket har som enda effekt att dölja texten för användaren. I övrigt är textfälten likadana.

Det finns andra specifika textfält som ger mening (semantik) om vad för typ av information som ska skrivas in. Beteendet är dock upp till webbläsaren att implementera. Exempel på dessa är;
- **Number**: Endast siffror ska matas in.
- **Tel**: Telefonnummer ska matas.
- **Email**: Email ska matas in.

Dessa typer har med tillgänglighet och semantik att göra, och förbättrar ofta användarupplevelsen. Till exempel fungerar de bättre med auto-fill och kan trigga andra typer av tangentbord.

# Label

Taggen **label** används tillsammans med attributet _for_ för att sätta en etikett på ett inputelement. Etiketten blir länkad till inputelementet vars _id_-attribut matchar etikettens _for_-attribut.

```html

<label for="name">Namn:</label>
<input type="text" id="name" value="my default value">

```
# Checkbox

En Checkbox ger oss en ruta som en användaren kan fylla/kryssa (check) i.

```html

<label for="member">Är medlem</label>
<input type="checkbox" id="member">

```

Värdet vi får från en checkruta är om den är ifylld/ikryssad (checked) eller inte. Vill vi att rutan ska vara ikryssad lägger vi till attributet _checked_ till elementet.

```javascript

let isMember = document.getElementById("member").value;
if(isMember) {
    console.log("Användaren är medlem.");
}

```

# Radio

Radio liknar checkbox, men skapar en rund ruta som gör att man kan välja en eller två saker. Två eller fler radio-inputs med samma name-attribut länkas samman till ett val.

```html

<label for="epost">Faktura via e-post</label>
<input type="radio" id="epost" name="faktura" value="epost" checked>

<label for="brev">Faktura via brev</label>
<input type="radio" id="brev" name="faktura" value="brev">

```

Radio är lite svårare att hämta ut värdet på, för vi behöver hitta vilken radioknapp som är ikryssad.

```javascript

// Hämtar det input med namnet faktura som är checked och hämtar dess värde (.value)
let fakturaValue = document.querySelector('input[name="faktura"]:checked').value;
console.log(fakturaValue); // Antingen epost (default) eller brev

```

# Textarea

Textarea, även kallad multi-line text field, är ett stort textfält som har flera rader och är till för att skriva längre texter. Syntaxen för Textarea skiljer sig från Input-element eftersom Textarea är ett eget element med en egen tagg och attribut. Främsta skillnaden är att innehållet i en textarea hamnar mellan taggarna, men värdet går fortfarande att kommas åt med `.value`.

```html

<textarea id="freetext">Detta landar i .value</textarea>

```

```javascript

let freeText = document.getElementById("freetext").value;
console.log(freeText);

```

# Select

Elementet **Select** används tillsammans med flera **Option** element för att bilda en så kallad _drop-down list_ som låter användaren välja ett värde från en lista av flera alternativ. Select-elementet kapslar in Option-elementen. Värdet hämtas med `.value` och blir satt till värdet på den option som användaren valt.

```html
<label for="country">Välj ett land: </label>
<select id="country">
    <option value="Sverige">Sverige</option>
    <option value="Danmark">Danmark</option>
    <option value="Finland">Finland</option>
</select>

```

```javascript

let country = document.getElementById("country").value;
console.log("Country: " + country);

```