---
title: "Övningar på variabler"
date: "2024-08-26"
---

Gör övningarna i Visual Studio Code. Skapa en ny fil, namnge den *variableExcercises.js* och gör övningarna i den filen.
Övningar behöver inte lämnas in.

## Övning 1

**Variabler och console.log**: Skapa en variabel som heter `name` och tilldela den ditt namn. Skriv sedan ut värdet av variabeln `name` på konsolen med hjälp av `console.log()`.

## Övning 2

**Räkna ut area**: Skapa två variabler, `width` och `height`, och tilldela dem värdena 5 respektive 10. Beräkna sedan arean av en rektangel med hjälp av dessa två variabler och skriv ut resultatet på konsolen.

## Övning 3

**Hela namnet och vad du gillar**: Skapa tre variabler; ett för ditt förnamn, ett för ditt efternamn, och ett för något du gillar. Ge variablerna bra namn utifrån vad de gör. Skriv ut i konsolen utifrån följande format: "Hej *förnamn* *efternamn*, vad roligt att du gillar *sakDuGillar*." där det kursiva är värdet från variablerna.

## Övning 4

**Konvertera valuta**: Skapa en variabel som heter `usd` och tilldela den värdet 100. Konvertera sedan detta belopp till euro genom att multiplicera det med växelkursen 0,85. Skriv ut resultatet på konsolen.

## Övning 5

**Beräkna momsen**: Skapa en variabel som heter `price` och tilldela den värdet 100. Skapa sedan en variabel som heter `taxRate` och tilldela den värdet 0,25. Beräkna momsen på priset genom att multiplicera priset med skattesatsen. Skriv ut resultatet på konsolen.