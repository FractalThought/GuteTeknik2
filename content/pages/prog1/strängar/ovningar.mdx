---
title: "Strängövningar"
date: "2021-08-30"
---

Gör övningarna i Visual Studio Code. Skapa folder för alla övningar, och en ny .js-fil för varje övning.

Till din hjälp har du [Introduktion till strängmanipulation](https://tektal.netlify.app/prog1/strängar/intro).

Övningar behöver inte lämnas in.

# Övning 1: What's in a word?
Skriv ett skript som låter användaren skriva in ett ord och skriver sedan ut information om ordet.

Informationen som ska skrivas ut;
- Hela ordet i versaler (stora bokstäver).
- Ordets längd (hur många bokstäver ordet innehåller).
- Om ordet innehåller bokstaven "a", skriv ut meddelandet "Du har ett a där".
- Första och sista bokstaven i ordet.
- Ordet med alla bokstäver i omvänd ordning.

# Övning 2: Delad mening
Skriv ett skript som låter användaren skriva in en mening och delar sedan den meningen och skriver ut följande:
- Vartannat ord (börjar på första ordet, hoppar över andra, och så vidare).
- Hur många ord det är i meningen.
- Längsta ordet i meningen.


# Övning 3: AI Guessing Game
Använd en AI (ChatGPT, Bing Chat, eller liknande) för att generera en javascript-array som innehåller 15 olika ord inom ett visst tema (du väljer tema).

Skriv ett skript som väljer ett av orden ur arrayen och ber användaren gissa det valda ordet.
Om användaren gissar fel ska skriptet ge en ledtråd och låta användaren gissa igen.

**En ledtråd kan vara ett av följande;**
- Antal bokstäver i ordet.
- Vilken bokstav ordet börjar på.
- Vilken bokstav ordet slutar på.
- Ge en bokstav i ordet och dess position (tex för ordet Minecraft skulle det kunna stå "Bokstaven E är fjärde bokstaven").

**Bonus;** Försök göra så att användaren kan göra ett begränsat antal gissningar, och får en ny typ av ledtråd för varje försök.